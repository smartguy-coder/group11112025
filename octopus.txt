Восьминіг[1] (Octopus) — рід восьминогів, що налічує понад 100 видів. Ці види широко розповсюджені по всьому світовому океану. Багато видів, які раніше були поміщені в рід восьминіг, тепер віднесені до інших родів родини Octopodidae.

Опис
Усі види восьминогів мають на руках два ряди присосок, анальні клапани та чорнильний мішечок. Розмір сильно різниться між окремими видами. Деякі тварини досягають довжини понад метр, а найменший вид, Octopus wolfi — всього 10 см. Колірна гамма також сильно різниться.